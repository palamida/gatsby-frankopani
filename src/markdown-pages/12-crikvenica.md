---
rednibroj: "12"
path: "pavlinski-samostan-crikvenica"
date: "2019-01-01"
title: "Pavlinski samostan, Crikvenica"
podnaslov: "Samostan pretvoren u hotel"
previewSlika: ./Crikvenica_Dron_0085.jpg
---

U 15. st., na temeljima stare crkve, Nikola IV. Frankopan podigao je samostan. Za upravljanje samostanom izabrao je pavline koje je narod zbog njihovih bijelih habita zvao “bijelim fratrima”. Pavlini su u Vinodolu tijekom 400 godina promicali duhovnu kulturu, prosvjetu, umjetnost, znanost, medicinu. U samostanu je prvu naobrazbu stekao i Juraj Julije Klović, svjetski poznati minijaturist. Objekt je kroz stoljeća imao više namjena - bio je kaštel, samostan, bolnica, dječji dom, odmaralište, a danas je hotel.