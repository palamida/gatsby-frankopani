---
rednibroj: "14"
path: "kastel-kvadrac-novi-vinodolski"
date: "2019-01-01"
title: "Kaštel s kulom Kvadrac, Novi Vinodolski"
podnaslov: "Mjesto gdje je napisan Vinodolski zakon"
previewSlika: ./Novi_Vinodolski_Dron_0160.jpg
---

Kvadrac, kako narod zove kvadratnu kulu, jedini je ostatak kaštela koji su u Novom Vinodolskom podigli Frankopani. U hrvatskoj povijesti ima izuzetno povijesno značenje u civilizacijskome i upravnome smislu, važno koliko i zdanje Hrvatskoga sabora na Markovu trgu. Naime, u “velikoj palači” napisan je Vinodolski zakon, najznačajniji pravni tekst
o srednjovjekovnome životu na ovim prostorima. Pisan je hrvatskim jezikom i glagoljicom, a usvojen na trgu ispred kaštela krajem 13. st.