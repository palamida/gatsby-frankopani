---
rednibroj: "17"
path: "kastel-zrinskih-brod-na-kupi"
date: "2019-01-01"
title: "Kaštel Zrinskih, Brod na Kupi "
podnaslov: "Dvorac kojeg nisu voljeli provalnici"
previewSlika: ./Brod_na_Kupi_Dron_0199.jpg
---

Vlastelinstvo Brod pripadalo je Stjepanu Frankopanu, da bi nakon njegove smrti došlo u vlast Zrinskih koji grade zidani utvrđeni dvorac. Dvorac je na svim pročeljima imao puškarnice, a na posljednjoj etaži “breteš” – obzidani element s otvorom, iz kojega se na neprijatelja koji bi pokušavao provaliti vrata bacalo užareno olovo, ulje ili kamenje. Specifičnost tadašnjeg utvrđenog grada tri su tajna podzemna prolaza koja su služila za bijeg. Tunel kojim su bježali i danas je vidljiv i djelomično prohodan.