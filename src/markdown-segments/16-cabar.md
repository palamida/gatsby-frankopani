---
rednibroj: "16"
path: "dvorac-zrinskih-cabar"
date: "2019-01-01"
title: "Dvorac Zrinskih, Čabar"
podnaslov: "Dvorac s tajnom"
previewSlika: ./Cabar_Dron_0002.jpg
---

Obitelj Zrinski bila je glavni saveznik obitelji Frankopan. Dvije moćne loze bile su povezane ženidbenim i političkim vezama. Petar Zrinski je na posjedu u Čabru izgradio dvorac na temeljima prethodne obrambene utvrde, a od tog prvotnog grada sačuvan je dio obrambenog zida, kula i svodovi u prizemlju središnjeg objekta te predaja o postojanju tajnog tunela koji je iz dvorca vodio do Tropetarske stijene. Poslije rata ulaz je zazidan kako bi se spriječilo ulaženje radoznale djece, ali se na dijelu poučne staze “Tropetarska stijena” nalazi poveći otvor za koji se vjeruje da predstavlja nekadašnji izlaz iz tunela.